{% extends "base.html" %}
{% block content %}
    <header class="masthead">
            <div class="container">
                <div class="masthead-heading text-uppercase">Hydrologia jeziora</div>
            </div>
    </header>
    <div class="row text-center" id="blok">
        <h2>Postępujący spadek poziomu wody</h2>
        <p>
        Wśród mieszkańców miasta Piły i innych użytkowników jeziora, w tym naukowców, obawy budzi obserwowany od ok. 30 lat postępujący spadek poziomu wody oraz związana z nim możliwość gwałtownego, skokowego pogorszenia się stanu jakości wody w jeziorze, co może być związane z zanikiem zbiorowisk roślinności podwodnej. Przejście jeziora z obecnego stanu czystowodnego do stanu mętnowodnego wiązałoby się z utratą funkcji siedliskowych podlegających ochronie i funkcji rekreacyjnych jeziora Płotki dla wszystkich użytkowników, w tym zwłaszcza mieszkańców Piły.
        </p>
        <h2> Cel podjęcia projektu</h2>
        <p>
        Celem projektu jest rozpoznanie przyczyn obniżania się poziomu wody w jeziorze Płotki, monitorowanie jego stanu hydrologiczno-ekologicznego oraz wypracowanie koncepcji powstrzymania procesu dalszego obniżania się poziomu wody w jeziorze.<br><br>
        Pojawiające się w publikacjach (Kowalczak i in. 2014) i w przestrzeni medialnej dotychczasowe koncepcje nie uwzględniają opracowania aktualnego bilansu wodnego jeziora. Oparcie się na dostępnych danych historycznych i/lub literaturowych dla innych obiektów, przy postępujących zmianach warunków meteorologiczno-klimatycznych, hydrologicznych i ekologicznych w obrębie jeziora Płotki i jego zlewni, naraża każdy projekt rekultywacyjny na porażkę i zaprojektowanie rozwiązania nieadekwatnego do aktualnych warunków.<br><br>
        Konieczne jest właściwe zdiagnozowanie czynników hydrologicznych i ekologicznych odpowiedzialnych za aktualny stan jeziora Płotki oraz zbudowanie systemu ich monitoringu. Będzie to niezbędne do sterowania wybranym systemem zapobiegania dalszego obniżania się poziomu lustra wody w jeziorze.<br><br>
        Znaczenie jeziora Płotki dla mieszkańców Piły i innych użytkowników jest tak duże, że bez systemu monitorowania, będącego punktem wyjścia do określenia stanu zerowego oraz wyboru metody rewitalizacyjnej, naturalne zmiany pogodowe pogarszające wartości parametrów decydujących o stanie (co może mieć miejsce zwłaszcza w dobie zmian klimatycznych), mogłyby być interpretowane na szkodę władz miasta i innych osób odpowiedzialnych.
        </p>


    <h2>Określenie aktualnego stanu hydrologiczno-ekologicznego jeziora</h2>
        <p>

        Rozpoznanie przyczyn obniżania się poziomu wody w jeziorze Płotki wymaga sporządzenia bilansów wodnych dla zlewni tego jeziora. Powinny to być bilanse roczne, sporządzone na podstawie archiwalnych danych hydrologicznych, dla lat suchych, przeciętnych oraz mokrych. Warunkiem sporządzenia takich bilansów wodnych jest możliwość pozyskania kompletnego zestawu archiwalnych danych meteorologicznych i hydrologicznych. Analiza bilansów wodnych jeziora Płotki powinna odpowiedzieć na pytanie, które składniki bilansu wodnego odpowiadają za obniżanie się poziomu wody w jeziorze. Może to być na przykład ocieplanie się klimatu skutkujące wzrostem parowania wody z powierzchni jeziora, czy zmniejszona ilość opadów. Natomiast obniżanie się zwierciadła wód podziemnych może powodować zmniejszony dopływ wód podziemnych do jeziora.
        </p>

        <p>
        Na obecnym etapie rozpoznania hydrologicznego i hydrogeologicznego rozważane są następujące koncepcje zapobiegania obniżania się poziomu wody w jeziorze Płotki:<br>

        Koncepcja A – transfer wód powierzchniowych z rzeki Gwdy do jeziora Płotki systemem rzeki powierzchniowej,<br>
        Koncepcja B – transfer wód powierzchniowych z rzeki Głomi do jeziora Płotki do zagłębień/studni chłonnych przy jeziorze,<br>
        Koncepcja C – transfer wód podziemnych z głębszych warstw wodonośnych do płytszych warstw wodonośnych odpowiedzialnych za zasilanie jeziora Płotki,<br>
        Koncepcja D – ograniczenie odpływu podziemnego z jeziora Płotki przez budowę zapór hydrologicznych.<br>
        </p>

        <p>
        Transfer wód powierzchniowych i ich bezpośredni dopływ do jeziora (koncepcja A) jest przynajmniej ryzykowny, a być może niemożliwy ze względu na różnice w jakości wód rzecznych i jeziornych, obecność innych ekologicznie organizmów oraz nie tylko możliwe, ale wysoce prawdopodobne niekorzystne zmiany ekologiczne w tak cennym jeziorze (wysokie ryzyko ekologiczne). Nie mniej jednak, jest to koncepcja stosunkowo łatwa do przeprowadzenia. Wymaga tłoczenia rurami wód powierzchniowych (w części możliwość grawitacyjnego jej spływu) i przygotowania meandrującego koryta rzeki, pozwalającego na doczyszczenie wód i nabranie „zlewniowego” ich charakteru fizyczno-chemicznego i biologicznego. Wymaga to jednak badań porównawczych w sezonie wyjściowym, którym byłby rok 2021, obejmujące zarówno poziom przepływu w profilach, gdzie miałyby być ewentualne punkty poboru wód do przetłaczania, jak i sama jakość wody w rzekach i jeziorze Płotki (badania całoroczne w określonym reżimie czasowym poboru próbek i analiz terenowych).<br><br>

        Użycie wód powierzchniowych, ich transportowanie jak wyżej rurami w pobliże jeziora i zatłaczanie ich za pomocą zbiorników lub studni chłonnych do warstwy wodonośnej (koncepcja B) i razem z dopływem podziemnym kierowanie ich do jeziora Płotki, wydaje się być obarczone niższym ryzykiem ekologicznym. Taka droga transferu wód powierzchniowych do jeziora Płotki eliminowałaby znaczną część zanieczyszczeń mechanicznych oraz prawie całkowicie zagrożenie biologiczne (obecność nietypowych dla jeziora organizmów). Wątpliwości budzą jednak zanieczyszczenia chemiczne obficie występujące w wodach powierzchniowych i kolmatacja studni/zbiorników chłonnych (także materiałem biologicznym – np. bakterie i glony).<br><br>

        Z kolei transfer wód podziemnych z jednego poziomu wodonośnego do drugiego (koncepcja C) jest rozwiązaniem najkorzystniejszym, ale obarczonym ryzykiem dostępności zasobów tych wód i w mniejszym stopniu ich różnej jakości. Być może rozwiązaniem okaże się hybrydowe połączenia transferu wód powierzchniowych i podziemnych. Najbardziej mało prawdopodobna wydaje się koncepcja D, przede wszystkim z racji rozmiaru ingerencji w środowisko i kosztochłonności.<br><br>

            <b>Każda z trzech wstępnych koncepcji A, B, C oraz D zapobiegania obniżaniu się poziomu wody w jeziorze Płotki wymaga bardzo dobrego rozpoznania warunków hydrologicznych, a szczególnie warunków hydrogeologicznych w zlewni tego jeziora.</b> Obecne rozpoznanie hydrogeologiczne jest szczątkowe i dalece niewystarczające do rozważania którejkolwiek z wymienionych wyżej koncepcji. Niezbędna jest także aktualna diagnoza stanu hydroekologicznego jeziora, by można było śledzić jak następujące zmiany poziomu wody wpływają w szczególności na obecne w jeziorze zbiorowiska roślinności podwodnej, w tym na głębokość występowania roślin, dostęp do światła i jakość wody.<br><br>

        Zarówno diagnoza przyczyn obniżania się poziomu wody w jeziorze Płotki, jak i wypracowanie koncepcji ochrony zasobów wodnych jeziora Płotki wymagają podjęcia szeroko zaplanowanych prac badawczych w zakresie monitoringu hydrosfery w zlewni i hydrobiontów samego jeziora Płotki. Prace dotyczące monitoringu hydrosfery w zlewni jeziora Płotki oraz prace związane z wypracowaniem koncepcji zapobiegania obniżania się poziomu wody w jeziorze podzielono na cztery etapy.

        </p>
    </div>

    <h1>ARTYKUŁY</h1>
    <div class="articles">
        {% for article in articles %}
        {% if article.category == 'Hydrologia-Jeziora' %}
            <div class="article_box">
            <h2>{{ article.title }}</h2>
            <img src="{{ article.image.url }}" alt="{{ article.title }}">
            <p>{{ article.pub_date }}</p>

            <p>{{ article.content }}</p>
            <a href="{% url 'article_details' article_id=article.id %}">Czytaj dalej</a>
            </div>
        {% endif %}
    {% endfor %}
    </div>
{% endblock %}