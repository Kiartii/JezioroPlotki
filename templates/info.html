Jezioro Płotki (Płocie) jest najważniejszym zbiornikiem rekreacyjnym północnej Wielkopolski. Wynika to nie tylko z usytuowania w obrębie granic największego miasta regionu - Piły, ale przede wszystkim jest konsekwencją wysokiej jakości i przezroczystości wody oraz posiadanej infrastruktury turystyczno-rekreacyjnej, która pełni istotną rolę dla wypoczynku mieszkańców Wielkopolski w promieniu przynajmniej 50km.